Di-Te-Ki-Pol/Act-Hib
Vaccination mod difteri, stivkrampe, kighoste og polio samt hib-meningitis og strubelågsbetændelse

Grundvaccination

Vaccinen mod Di-Te-Ki-Pol/Act-Hib er en kombineret vaccine, der indeholder inaktiverede, det vil sige dræbte bestanddele, der giver beskyttelse mod de nævnte sygdomme. Med undtagelse af Hib-infektion beskytter vaccinen ikke mod andre former for meningitis.

Efter grundvaccination med tre doser Di-Te-Ki-Pol/Act-Hib anses beskyttelsen mod difteri, stivkrampe, kighoste og polio at vare mindst 5 år. Beskyttelsen mod meningitis og strubelågsbetændelse forårsaget af Hib-bakterien anses for at være livslang. 

Vaccinedosis er hver gang 0,5 ml, der gives intramuskulært.

I femårsalderen gives revaccination, Di-Te-Ki-Pol-booster.